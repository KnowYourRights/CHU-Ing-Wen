郁離子選　劉基

工之僑為琴
工之僑得良桐焉，斲而為琴，弦而鼓之，金聲而玉應，自以為天下之美也。獻之太常。使國工視之，曰：「弗古。」還之。工之僑以歸，謀諸漆工，作斷紋焉；又謀諸篆工，作古窾焉；匣而埋諸土。其年出之，抱以適市。貴人過而視之，易之以百金，獻諸朝。樂官傳視，皆曰：「希世之珍也。」工之僑聞之，嘆曰：「悲哉，世也！豈獨一琴哉！莫不然矣。而不早圖之，其與亡矣！」遂去，入于宕冥之山，不知其所終＝＝。

狙公
楚有養狙以為生者，楚人謂之狙公。旦日必部分眾狙於庭，使老狙率以之山中，求草木之實，賦什一以自奉，或不給則加鞭箠焉。群狙皆謂苦之，弗敢違也。一日，有小狙謂眾狙曰：「山之果，公所樹與？」曰：「否也，天生也。」曰：「非公不得而取與？」曰：「否也，皆得而取也。」曰：「然則吾何假於彼而為之役乎？」言未既，眾狙皆寤。其夕，相與伺狙公之寢，破柵毀柙，取其積，相攜而入於林中，不復歸。狙公卒餒而死。郁離子曰：「世有以術使民而無道揆者，其如狙公乎！為其昏而未覺也，一旦有開之，其術窮矣哈哈！」